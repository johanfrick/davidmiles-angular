Vers 1
Vissa räknar tiden, trots att den står still. Några går till jobbet fast de inte vill. 
Mannen höjer glaset och kallar det för mod. Den ena fäller tårar när den andre gråter blod.

Vers 2
Så mycket som skall göras på ett särskilt sätt. Osynliga ramar hur det skall göras rätt. 
Ställ dig snällt i ledet och se lycklig ut. Låtsas inte om att livet en dag ska ta slut.

Refr
För frihetens klockor ringer, för alla som vill och kan. 
För alla utanför cirkeln. 
För lycklig kvinna och lycklig man

Vers 3
Om jag någon gång blir kung i detta bittra land. Då skall jag hålla alla offer i min vänstra hand.  
Och med den högra skall jag vifta bort all ensamhet. I allas öron skall jag viska livets hemlighet.

Refr
